<TEXT xml:lang="sira1267" id="sirayabib">
    <S id="S1">
        <FORM>tha ti Jesus-an, Meirang, heirou na anna-un kow hia, ynna assi ka-patei ta niǣ ha-au.</FORM>
    </S>
    <S id="S2">
        <FORM>22 Râ kavana-en-nau hnyn', kamamang ka t'ou mimi-au-mou-hou ki Alid, ka piǣ-ah ki atta ta Alid imhou-an.</FORM>
    </S>
    <S id="S3">
        <FORM>23 Ni-kma ta ti Jesus ty-ni-æn, Lykkoug-ah æhpit ta niǣ-ha-u-ouhou.</FORM>
    </S>
    <S id="S4">
        <FORM>24 Ni-kma ta ti Martha tyni-æn, Kavana-en-nau ka lykkoug-ahta teni tou lykkoug-an æhpit tou wæi ka tou ǣæugh.</FORM>
    </S>
    <S id="S5">
        <FORM>25 Ni-k'ma ta ti Jesus tyni-æn, Ti jau ta lykkoug-an æhpit, ki kæuag-gan appa: ti mamang ta tna-msing jau-an, meuag-ah ta teni meita-rou pis-kaha-ato.</FORM>
    </S>
    <S id="S6">
        <FORM>26 Veiagh-appa ka mæuagh ka tna-msing jau-an, assi mapa-tei-ah tou 'yhkakouan mydda-rynnough. Tna-msing kow kau-wa ki atta.</FORM>
    </S>
    <S id="S7">
        <FORM>27 Ni-k'ma ta teni tyni-æn, Hahei Meirang: tna-'msing koh ka ti Christus kow ka Alak ki Alid, ka ierrou'-âl-ato tou næi.</FORM>
    </S>
    <S id="S8">
        <FORM>28 Irou ka pattæ'i-kahan tyn ta atta ni-d'marangta teni, ka ni-makou-ouzoung tmætææm ti Maria-an ka tæi-äpara tyn, kma,</FORM>
    </S>
</TEXT>
