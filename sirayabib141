<TEXT xml:lang="sira1267" id="sirayabib">
    <S id="S1">
        <FORM>kitt'-an tyn komma hynna tyni-æn:</FORM>
    </S>
    <S id="S2">
        <FORM>2 I-tou-saal ta ti Simon Petrus, ti Thomas ka si-ouä Didymus, ti Nathanael ka makka Kana tou Galilea, ta alalak ti Zebedeus, ki rarouh'-appa ka pani ki Pahta-tæutæu-han tyn.</FORM>
    </S>
    <S id="S3">
        <FORM>3 Ka ni-k'ma ta ti Simon Pe-trus neini-æn, Mou-koua-ah-koh mou-dillum. Ni-kma ta neni tyni-æn, Tau-lam-ah-kame ym-hou-an. Ka ni-tpæpænæh ta neni madis maddakkin tou avangh, ka assi ni-mara ta neni ki mamang makka-sat ki euvanan k'anna.</FORM>
    </S>
    <S id="S4">
        <FORM>4 Irou ka mæræmæh-ato ma-dama, ni-myttouhko ta ti Jesus tou karivil: râ assi mou-mhga ta Pahtatæutæu-han ka ti Jesus ta ti anna.</FORM>
    </S>
    <S id="S5">
        <FORM>5 Annata ni-kma ta ti Jesus neini-æn, Kallalak, ä-ou-si-ka-mou kauwa ki avovok ka 'ou-pa-para mavok? Ni-mattæ'i-v'lli ty-ni-æn, Ä-'ou-si-kame.</FORM>
    </S>
    <S id="S6">
        <FORM>6 Ni-k'ma ta teni neini-æn, Smaki-raloumm-â ki sa-samlid smaki-ouwal ki avang, ka mara-ah-kamou. Annata ni-s'aki-ra-loum-men nein, ka assi nein hi-Ipough-in vihit ta anna, alei ki ta-pang ki't' hung.</FORM>
    </S>
    <S id="S7">
        <FORM>7 Annata Pahtatæutæu-han</FORM>
    </S>
</TEXT>
