<TEXT xml:lang="sira1267" id="sirayabib">
    <S id="S1">
        <FORM>33 Ni-mattæ'i-v'lli ta neni tyni-æn, Na æp-kame ti Abraham, ka myhkakoua assi-kame ni-pou-koungcia-anti-mamang: mattæ'i-mama kow ki mang, Pa-sijk koun-noung-eih-kamou?</FORM>
    </S>
    <S id="S2">
        <FORM>34 Ni-mattæ'i-v'lli ta ti Jesus neini-æn, Missing, missing koun-nau-kamou-ra, Veiæh ka pamut ki varau koungcia ta teni ki va-rau.</FORM>
    </S>
    <S id="S3">
        <FORM>35 Ka assi mæylli i-tou ryn-nough tou tallagh ta koungcia: ra mǣylli-appai-tou-rynnough ta Alak.</FORM>
    </S>
    <S id="S4">
        <FORM>36 Heirou ka pa-sykkou-noung-eil-lato-kamou ki Alak, pa-sy-d'lligh-ei-lato-kamou pa-sykkoun noung.</FORM>
    </S>
    <S id="S5">
        <FORM>37 Kavana-en-nau ka na æp-kamou ti Abraham, ra kmi'ym-kamou ki paka patei-an-eih jau-an, alei ka äou-si ki i-tou kou'an emou-miæn ta sou-au.</FORM>
    </S>
    <S id="S6">
        <FORM>38 Masousou-koh ki ni-k'yt-ta-en-nau ki Raraman-au: ymou-mi appa ta pamut ki ni-k'ytta-'n-noumi ki raraman-oumi.</FORM>
    </S>
    <S id="S7">
        <FORM>39 Ni-mattæ'i-v'lli ta neni kouma tyni-æn, Ti Abraham ta naramou-jang. Ni-kouma ta ti Je-sus neini-æn, Heirou na Alalak-kamou ti Abraham, ynna-kamou ahkoua [pamut] ki na ringei ti A-braham.</FORM>
    </S>
</TEXT>
