<TEXT xml:lang="sira1267" id="sirayabib">
    <S id="S1">
        <FORM>57 Annata ni-k'ma ta Joden tyni-æn, Ä'ou-si-appa kow ki rymma kytti-n ki tauwil, ka ni-k'ytta-en-hou kauwa ta ti Abra-ham?</FORM>
    </S>
    <S id="S2">
        <FORM>58 Ni-k'ma ta ti Jesus neini-æn, Missing, missing koun-nau-kamou-ra, Si-ourou ka akoumea tati Abraham, akoumea-koh ti jau.</FORM>
    </S>
    <S id="S3">
        <FORM>59 Annata ni-'ara nein ta vahtou ki cyt-an-eih' tyni-æn. Ra ni-sou-i-vung ta ti Jesus sa-mamala tou K'ouva ki tatam'd-den ki Alid, ka ni-tmou-kad nei-ni-æn, mali-æuragh komma-hyn-na.</FORM>
    </S>
    <S id="S4">
        <FORM>Ka mamatoudda kilbæh ki soulat.</FORM>
    </S>
    <S id="S5">
        <FORM>1. IRou ka mali-æuragh, ni-kmytta ki saat ki vouel ka mavoutta ki na tan-næi tou pei-rauwei-en.</FORM>
    </S>
    <S id="S6">
        <FORM>2 Ka ni-tmaligh tyni-æn ta Pæhta-tæutæu-han tyn, kma, Rabbi, ti-mang ta pou-varau, ti atta kauwa, ki tæ'i-alak kauwa tyni-æn, ka ni-pei-voutta-an mei-alak ta teni?</FORM>
    </S>
    <S id="S7">
        <FORM>3 Ni-mattæ'i-v'lli ta ti Je-sus, Assi ni-pouvarau ta ti atta, assi ki tæ'i-alak tyni-æn: râ [ni-pam't-ten-ato ta atta] ka pa-ka-æmæ'-auh paka-koua 'tyni-æn</FORM>
    </S>
</TEXT>
