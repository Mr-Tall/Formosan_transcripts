<TEXT xml:lang="sira1267" id="sirayabib">
    <S id="S1">
        <FORM>27 Hnyn mieringau ta vatti-au ki voulas: ka mang ta sou-a-mau? Rama, hami-ei-koh tou ki-di ki tæ'læi k'atta. Ra alei-appa ki anna ierou-ato-koh tou kidi ki tæ'lei katta.</FORM>
    </S>
    <S id="S2">
        <FORM>28 Rama pou-vavau-ei ki kidi ta Nanang oho. Annata ni-ieroua ta yngau makka toun-noun ki vullum, [koun], Ni-pou-vavau-en-nau ki kidi ka mi-la-ah-koh pou-vavau ki kidi [ty-ni-æn.</FORM>
    </S>
    <S id="S3">
        <FORM>29 Annata makoilalaulau ka mi-touhko hynna millingigh [ki atta,] ni-k'ma, akoume-âto ki 'ltæh. Ni-k'ma ta rarouma, ka yngau-en ta teni ki Tama-Gnau.</FORM>
    </S>
    <S id="S4">
        <FORM>30 Ni-mattæ'i-v'lli ta ti Je-sus ka ni-koun tyn, Assi alei jau-an ka ni-pam't-tin ta yngau k'at-ta, râ alei-appa ymoumi-æn.</FORM>
    </S>
    <S id="S5">
        <FORM>31 Annata hnyn ta dung-dung-en ki næi k'atta: aryng-an-nei hnyn pou-tauwagh ta Mei-sasou ki næi k'atta.</FORM>
    </S>
    <S id="S6">
        <FORM>32 Ka ti jau rou pou-vavau-eil-lato-koh makka ni hmi-ymd-ah-koh bihit neini-æn pa-ou-koua jau-an.</FORM>
    </S>
    <S id="S7">
        <FORM>33 Ni-pasousou-en tyn ta atta ka pou-ki di-eih kapatei-an ka mama ki mang ka kapatei-eih tyn.)</FORM>
    </S>
</TEXT>
