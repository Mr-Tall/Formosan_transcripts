<TEXT xml:lang="sira1267" id="sirayabib">
    <S id="S1">
        <FORM>Jesus neini-æn, Akou-reia ymou-mi-æn: mama ki ni-padingi-en ki Rama jau-an, madingi-app-'oh ymoumi-æn.</FORM>
    </S>
    <S id="S2">
        <FORM>22 Irou ka ni-mattæ'i-kaha ki atta ni-mi-joep ta teni, k'ma neini-æn, 'Ara-au-to ta Joep-pan ka D'lligh Matiktik.</FORM>
    </S>
    <S id="S3">
        <FORM>23 Namamang ka 'atta-ral-ei-moumi ta varau, 'atta-ral-eil-la-to k'anna neinï-æn: na mamang-appa ka pa-i-kakoua-ei-moumi, pa-i-koua-eil-lato kanna neini-æn.</FORM>
    </S>
    <S id="S4">
        <FORM>24 Ka ti Thomas ka saät ki sat kyttiæn 'æb ki rouha, ka si-houa Didymus, assi i-tou-lam nei-ni-æn dou ierrou-'ato ta ti Jesus.</FORM>
    </S>
    <S id="S5">
        <FORM>25 Annata ni-k'ma tyni-æn ta Pahtatæutæu-han ka rarouma, Ni-k'yt-ta ni-en ta Meirang. Râ ni-k'ma ta teni, Hei-rou assi-koh kmytta ki na loukka ki pahou tou rima tyn, rou assi-koh toummou ki kæ'æ-mous-au tou na loukka ki pahou, t'mmou-appa ki rima-au tou kating tyn, assi-koh tna-'msing-ah.</FORM>
    </S>
    <S id="S6">
        <FORM>26 Ka si-ǣ'æugh ki kouh. yhpa ki wæ'i ǣ-i-a-rbou mi-la ta Pahtatæutæu-han, ka i-tou-lam neini-æn ta ti Thomas: ka ni-ier-roua tati Jesus rou ni-illif ta nga-taf, myttoukko i-tou toukkad, ka ni-k'ma, Akou-reia ymoumi-æn.</FORM>
    </S>
</TEXT>
