<TEXT xml:lang="sira1267" id="sirayabib">
    <S id="S1">
        <FORM>Jerusalem ta i-tou-qu'-an ki reihp-en tmamud.</FORM>
    </S>
    <S id="S2">
        <FORM>21 Ni-k'mata ti Jesus tyni-æn, Ina tna-'msing-â jau-an yrou-a ta kidi ki tæ'læi, ka reihp-ei-moumi tmamud ta Rama assi tou voukkyn k'atta, assi-appa tou Jerusalem.</FORM>
    </S>
    <S id="S3">
        <FORM>22 Reip-kamou tmamud ta ymoumi ki assi-moumi kavan-an: reip-kame tmamud ta ymi-æn ki kavana-nien: ka makka-qua ki Joden ta kararïang-an.</FORM>
    </S>
    <S id="S4">
        <FORM>23 Râ, iroua ta [kidi ki] tæ'-lei, ka hnyn anna-un ta anna, ka reihp-ah tmamud ki Rarâm'-an ta Tama-t'amud ka d'llig tou Joep-än tou ka d'llig-an da: Ka k'i'ym-en ki Rama ta k'ma-hyn-na, deip tmamud tyni-æn.</FORM>
    </S>
    <S id="S5">
        <FORM>24 Joep-an ta Alid, na ma-mang ta reip tmamud tyni-æn, deip-ah tmamud ta neni tou Joep-an tou kadilhg an appa.</FORM>
    </S>
    <S id="S6">
        <FORM>25 Ni-k'ma ta ina tyni-æn, Kavanna-en-nau ka irroua ta Messias (ka sioua ti Christus) ka rou irrou-âl-ato ta teni, anna ta ginnau-ah bannavanna ymi-æn-æn.</FORM>
    </S>
    <S id="S7">
        <FORM>26 Ni-k'ma ta ti Jesus tyni-æn, ti jau ta ti atta, ka mâkta væh ym hou-an.</FORM>
    </S>
    <S id="S8">
        <FORM>27 Ka ni-yrroua mei-vavalei ki akou sou ta Pahta tæutæu-en</FORM>
    </S>
</TEXT>
