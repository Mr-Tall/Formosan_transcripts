<TEXT xml:lang="sira1267" id="sirayabib">
    <S id="S1">
        <FORM>16 Ka ni-k'ma ki tama-pa-sa-dimma ki padæuh, Hami-au hia ta anna ; in'-ei pa-sau-kou-noun pa-pæ'æ myhkaula ki ta-lagh ki pæ'i-assen ta talagh ki Ra-ma-au.</FORM>
    </S>
    <S id="S2">
        <FORM>17 Ka ni-hibalei-en ki Pah-tatæutæu-en tyn ki na sasoulat, Aruk ki talagh-oho ta ni-rmihal jau-an.</FORM>
    </S>
    <S id="S3">
        <FORM>18 Anna ta ni-mattæ'i-vli ta Joden, ka ni-k'ma tyni-æn; Pou-kidi-en ki mang ta pa-k'ytta-en-hou ymi-æn-æn, ka komma-kow-hynna ki ring-ei?</FORM>
    </S>
    <S id="S4">
        <FORM>19 Ni-mattæ'i-vli ta ti Jesus ka ni-k'ma neini-æn: K'tt-'au ta Tal-lagh K'atta ka pa-likough-au-mau pæ-æh-pit ta anna tou kidi kitou-touro ki wæ'i.</FORM>
    </S>
    <S id="S5">
        <FORM>20 Anna ta ni-k'ma ta Joden, Makk'ahpat kytti-æn'æb ki num ki tauwil ni-pei-ring-ei-en ta kouva k'atta ki tatamd-en ki A-lid, ka ymhou pæ-likoh-au-'mhou kaua pæ-æhpit ta anna [tou kidi ki] toutou ro ki wæ'i.</FORM>
    </S>
    <S id="S6">
        <FORM>21 Ra ni-pa-sou sou-en tyn ta Tallagh ki voual tyn.</FORM>
    </S>
    <S id="S7">
        <FORM>22 Alei ki anna, rou ni-æh-kaha ta teni æhpit ki ni-kapatei-an, ni-hi-balei ki Pahta tæutæu-entyn, ka ni-pa-sou sou-en tyn neini-æn ta atta: ka ni-tnà-</FORM>
    </S>
</TEXT>
