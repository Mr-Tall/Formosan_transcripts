<TEXT xml:lang="sira1267" id="sirayabib">
    <S id="S1">
        <FORM>tyni-æn, Pou-koua-ei-mhou kau-wa pou-b'lli jauan ta kæuag-han hou? Missing, missing koun-nau-kow, assi mouni-ah ta taoukka kou assi kow 't-touroul-ato rmau jau-an.</FORM>
    </S>
    <S id="S2">
        <FORM>Ka sasat kyttiæn æb ki pat ki 'lbæh ki soulat.</FORM>
    </S>
    <S id="S3">
        <FORM>1 YNna m-eringau ki voulas tou tintin-oumi: tna-'msing-kamou ki Alid, tna-'msin-ga-appa jau-an.</FORM>
    </S>
    <S id="S4">
        <FORM>2 Tou talagh ki Rama-au ta madagh ki i-tou-kakouan: rou assi komma-hynna ynna-koh bannavanna ymoumi-æn: mou-koua-koh tmanang ki i-touko-ua-an ka i-toukou-'ei-moumi.</FORM>
    </S>
    <S id="S5">
        <FORM>3 Irou ka d'marang-âl-ato mou-koua tmanang ymoumi-æn kii-toukoua-an, sa-lyk koug-ah-koh mara ymoumi-æn pa-ou-koua ymoumi-æn, alei ka ǣ-i-a-koua-âl-appa-kamou ta ymoumi tou ǣ-i-a-koua-ei-mau.</FORM>
    </S>
    <S id="S6">
        <FORM>4 Ka tou mang ka sahka kou'-ei-mau mavana-kamou, ka mou-mhga-kamou ki darang.</FORM>
    </S>
    <S id="S7">
        <FORM>5 Ni-k'mata ti Thomas ty-ni-æn, Meirang, assi-kame mava-na tou mang ta sah-kakoua-ei-mhou: ka mou-lpough-kame ma-ma ki mang mou-mhga ki darang?</FORM>
    </S>
</TEXT>
