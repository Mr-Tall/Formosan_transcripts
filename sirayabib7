<TEXT xml:lang="sira1267" id="sirayabib">
    <S id="S1">
        <FORM>16 Ka tou kat moei-en tyn ni-a-ymd-an-eta mara ta kana-dap-en, ka kmah-tounoutou-noun ki kanadap-en-da.</FORM>
    </S>
    <S id="S2">
        <FORM>17 Alei ka na pæp'ǣ ti Mo-ses ta Tatouhko, râ kanadap-en ta kamamsing-an appa na pa-va-ftæu [ta anna] ti Jesus Christus.</FORM>
    </S>
    <S id="S3">
        <FORM>18 Myh ka qua assi ni-kmyt-ta ta ti mamang ki Alid ra: Alak ka pei-sât-en ka i tou-quia tou ǣ-i-va ki Rama, teni ta ni-tmæuæuh poupænæh [ymyt-æn].</FORM>
    </S>
    <S id="S4">
        <FORM>19 Ka atta ta patt'æi-hail-en ti Joannes, rou padingi-en ki Joden makka-Jerusalem ta Tama-Pichik ki Leviten-appa pa-taligh tyni-æn; Timang kow?</FORM>
    </S>
    <S id="S5">
        <FORM>20 Ka ni-mattæ'idungdung ta teni, ka assi ni-rmau; ka ni-dmungdung mattæ'i-kma-hina, Assi ti jau ta ti Christus.</FORM>
    </S>
    <S id="S6">
        <FORM>21 Ka ni-teitaligh nein tyni-æn, na mang-lava? ti Elias kow kaua? ka ni-koumma ta teni, assi-koh [ti anna]: Tama-Mattæ'i-Tan kow kaua? ka ni-matt'æi-vli ta teni, Assi.</FORM>
    </S>
    <S id="S7">
        <FORM>22 Anna ta ni-k'ma ta neni tyni-æn: Timang kow-ra? alei ka pattæ'i-vli-en-mi-æn ki sou neini-æn, ka ni-madingi ymiæn-æn, mang koumma kow ymhou-an mamado?</FORM>
    </S>
</TEXT>
