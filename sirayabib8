<TEXT xml:lang="sira1267" id="sirayabib">
    <S id="S1">
        <FORM>23 Ni-k'ma: tijau ta yngau kiMakou-langæh tou poulæpou-læh-da:peitiktik-au pakahapou-hap ta darang ki M E I R A N G, mama ki ni pa-sou sou-en ti E-saïas ka na Mattæ'i-Tan.</FORM>
    </S>
    <S id="S2">
        <FORM>24 Ka ni-padingi-en na Fa-riseen ta neni.</FORM>
    </S>
    <S id="S3">
        <FORM>25 Ka ni-tmaligh tyni-æn, ka ni kma tyni-æn ta neni: Ka oumang ka mæulough-kow, rou assi kow ti Christus, assi ti Elias, assi ki Tama-Mattǣ'i-Tan-da?</FORM>
    </S>
    <S id="S4">
        <FORM>26 Ni-mattæ'i-vli neini-æn ta ti Joannes, k'ma; Ti jau ta mæu-lough ki raloum, ra mou-ryppat myttouhko ymoumi-æn, ka assi-moumi kalang-in da.</FORM>
    </S>
    <S id="S5">
        <FORM>27 Teni ta ti anna ka si-ǣ'üh ierroua jau-an, ka ni-kæu'-euro jau-an-da, ka assî koh tou kei-rang-en ki kidi, ki'æeu-sasyk't-an-ei-mau ta rapas ki tatapyl-tyn.</FORM>
    </S>
    <S id="S6">
        <FORM>28 Ni-mamut ta atta tou Be-thabara tou arouh ki Jordaen, ka mǣ-u-lou-u-loug ta ti Joannes tou hynna.</FORM>
    </S>
    <S id="S7">
        <FORM>29 Tou sasat-appa ki wæ'i ka tou ǣ'uh ni-k'yttan ti Joannes ta ti Jesus ka mouqua tyni-æn, ka kma; Kyttei ta patak ki i-ou-kò ki Alid, ka tama-eu-mia ki va-rau ki ymmud ki Næi-ra.</FORM>
    </S>
</TEXT>
