<TEXT xml:lang="sira1267" id="sirayabib">
    <S id="S1">
        <FORM>35 Heirou Alid k'ma [ta Tatouhko] neini-æn, ka ni-pou-pænæ-'in ta sou ki Alid, ra assi 'ǣæu-lpoug-in mææu kakierrigh ta na sa soulat:</FORM>
    </S>
    <S id="S2">
        <FORM>36 Mattæ'i-komma-hynna-kamou [jau-an] ka ni-pa-sa-nni ki Rama [pa-si-touk kad] madin-gi tou næi, barugh-kow [ki Alid], alei ka ni-pa-sousou-en-nau, A-lak-koh ki Alid?</FORM>
    </S>
    <S id="S3">
        <FORM>37 Heirou assi-koh pamut ki pei-raryngeiki Rama-au, ynna tna-msing jau-an:</FORM>
    </S>
    <S id="S4">
        <FORM>38 Heirou-ra pam't-ten-nau ta anna, rou assi-kamou tna-msing jau-an, annata tna-msing-appa ki ryngei: alei ka kmalang-ah-ka-mou ka tna-msing-ah-kamou ka i-tou-koua ta Rama jou-an, ka i-tou-koua app-'oh tyni-æn.</FORM>
    </S>
    <S id="S5">
        <FORM>39 Annata ni-ki'ym nein mila ki touroung-an-ei tyni-æn, ra ni-sahtatauwagh ta teni ki rima nein.</FORM>
    </S>
    <S id="S6">
        <FORM>40 Ka ni-sa-lyk kough mou-arough ki Jordaan tou i-tou-kou-'an ka ni-æuloug-han si-ourou ti Joannes, ka ni-pæyllili-en tyn hynna.</FORM>
    </S>
    <S id="S7">
        <FORM>41 Ka mabatoung ta ni-ierroua tyni-æn, kma, Assi ni-pa-mut ta ti Joannes ki pou-kidi-en: râ ka ma-mang ka ni-pattæ'i-mymmi'-en ti Joannes tyni-æn maymmud ma-tiktik k'anna.</FORM>
    </S>
</TEXT>
