<TEXT xml:lang="sira1267" id="sirayabib">
    <S id="S1">
        <FORM>ǣ-i-a-kou-an ti Lazarus ka ni-ma-patei-ato kalahei, ka ni-pa-pat-timæu-en tyn ki ni-kapatei-an.</FORM>
    </S>
    <S id="S2">
        <FORM>2 Ka ni-tmanang tyni-æn hynna ki hi-addou doung-an, ka pi-leileig-in ti Martha: ka ti La-zarus ta saät neini-æn ka i-tou lam tyni-æn mierraoung tou avok-kan.</FORM>
    </S>
    <S id="S3">
        <FORM>3 Irou ka ni-ara ti Maria sa-sat ki tingting ki rapoul ka Nar-dus ka mangal, ka assi ni hourad, ni s'a la-ymmag-hin tyn ta rahpal ti Jesus, ka ni-rihkagh ki vouk-kugh tyn ki rahpal tyn, ka mouh-tmouk ta ait ki rapoul tou talagh k'anna.</FORM>
    </S>
    <S id="S4">
        <FORM>4 Anna ta ni-k'ma ta saät ki Pahtatæutæu-han tyn, ti Judas ka ti Simon Iskariot, ka si-vanavana-ah tyni-æn.</FORM>
    </S>
    <S id="S5">
        <FORM>5 Kaumang ka assi papapei-la ta rapoul katta ki tourou kæ'æ-toug-han ki malyttouk ka ni-phæn ki anna ta malimouk?</FORM>
    </S>
    <S id="S6">
        <FORM>6 Ni-pa-sousou-en tyn ta at-ta, assi alei ka pæh-kbo-in tyn ta malimouk, ra alei-appa ka ta-ma-haouzong ta teni, ka akou pautti mei-koua ki atta ka pou-kou-an-ato.</FORM>
    </S>
    <S id="S7">
        <FORM>7 Annata ni-k'ma ta ti Jesus, Pa-syk kounoung-au ta teni: Ni-haä tyn ta atta tou wæ'i ki ravak-kei jau-an.</FORM>
    </S>
</TEXT>
