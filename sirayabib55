<TEXT xml:lang="sira1267" id="sirayabib">
    <S id="S1">
        <FORM>kma-hynna ki sou ta ka'æuloung, mama ki voual k'anna.</FORM>
    </S>
    <S id="S2">
        <FORM>47 Râ ni-mattæ'i-v'lli neini-æn ta Fariseen, Pa-tau-ra hei-en-ato-kamou kau wa taymoumi?</FORM>
    </S>
    <S id="S3">
        <FORM>48 Ni-tna-'msing kauwa tyni-æn ta ti-mamang ki Meisasou, ti-mamang lava ka na Fariseen?</FORM>
    </S>
    <S id="S4">
        <FORM>49 Râ maköi-lalaulau k'atta ka assi mavana ki Tatouhko, pah-kou-avavag-hen-ato.</FORM>
    </S>
    <S id="S5">
        <FORM>50 Ni-k'ma ta ti Nikodemus neini-æn, tenika ni-ierrou'-ato ka euvanan tyni-æn, ka saät ta teni neini-æn,</FORM>
    </S>
    <S id="S6">
        <FORM>51 Dmungdung kauwa ta Ta-touhko-eta ki ta'u, rou assi-ap-pa ni-millingigh tyni-æn, mou-mhga mang ta na ryngei-tyn?</FORM>
    </S>
    <S id="S7">
        <FORM>52 Ni-mattæ'i-v'lli ta neni k'ma tyni-æn, Makka Galilæa-appa kow kauwa ta ymhou? Ma-ki-riang-â kmi'ym ka kmytt-â, ka assi ni-æhpit-ato ta ti-mamang ki na Tama-mattæ'i-tan ka makka Galilæa.</FORM>
    </S>
    <S id="S8">
        <FORM>53 Ka ni-sah-kakoua ta maih-bovoua-vou al sa-da d'lligh ki ta-lagh tyn.</FORM>
    </S>
    <S id="S9">
        <FORM>Kakakæu'yh pa'ki lbæh ki soulat.</FORM>
    </S>
    <S id="S10">
        <FORM>1. Râ ni-d'marang ta ti Jesus mou-voukkyn ka makka-vavouaki [voua ka mæ] ymmagh.</FORM>
    </S>
</TEXT>
