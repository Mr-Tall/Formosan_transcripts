<TEXT xml:lang="sira1267" id="sirayabib">
     <S id="S1">
          <FORM>8 Ka i-tou-kakoua ymou-mi-n ta malimouk, ra 'ou-si-ah-kamou myh kakoua jau-an.</FORM>
     </S>
     <S id="S3">
          <FORM>9 Ka makoilalaulau ka ma-batoung ki Joden tamou-mha ki æ-i-a-kouan tyn hynna: ka ni-ier-roua assi dyk aleiti Jesus-an, alei-appa ka kmytta-ah ta neni ti La-zarus-an, ka ni-papattimæuæh-en tyn ki ni-kapatei-an.</FORM>
     </S>
     <S id="S5">
          <FORM>1o Ka ni-matt'i-saal mat-tæ'i-kyppou ki sou ta Tama-P'ghik ka Si-bavau ka pakapa-tei-al-appata neni ti Lazarus-an.</FORM>
     </S>
     <S id="S7">
          <FORM>11 Ka mabatoung ki Joden ta ni-d'marang mou-koua alei ty-ni-æn, ka ni-tna-'msing [appa] ti Jesus-an.</FORM>
     </S>
     <S id="S9">
          <FORM>12 Tou sasat ki wæ'i ka tou ææugh makoi-lalaulau ka maba-toung ka ierrou-sto touOu-vava-toug-han, dou millingigh ka sah-ka kouan tiJesus mou-]erusalem,</FORM>
     </S>
     <S id="S11">
          <FORM>13 Ni-ara nein ta pehil ki pærænnæh ka Palm, ka ni-tppæ-næh dmoumma doumma tyni-n ni-makou-langægh, Hosanna, pakariang-auh ta teni loumou-lough ka ierroua tou Nanang ki MEIRANG ka Mei-sasou ka Si-bavau tou Israel.</FORM>
     </S>
     <S id="S13">
          <FORM>14 Ka ni-kabalei ti Jesus ta patak ki louang ka hasiva [ ka ezel],ka ni-i-tou-'a vantyn ki an-na, mama ki na sasoulat,</FORM>
     </S>
</TEXT>
