<TEXT xml:lang="sira1267" id="sirayabib">
    <S id="S1">
        <FORM>nda diou ka Paræh ka væ'æu ka mi-touhko millingigh tyni-æn;ta marai-ja ki karai-jan ki ryh,alei ki yngau ki Paræh ka væ'æu. Anna ta pa-katmoei-en-ato ta karai-jen-au k'atta.</FORM>
    </S>
    <S id="S2">
        <FORM>30 Kidi ka tou saoun-ah kæuh-irang ta teni, ra l'auaeih-koh ta ti jau.</FORM>
    </S>
    <S id="S3">
        <FORM>31 Teni ka makka-vavau, itou ymmid itou vavau : Te-ni ka makka-qua ki næi, mak-ka næi ta teni , ka pa-sousou-en tyn ta a tou næi. Teni ka makka-tounnoun ki vullum, si-bavau ta teni ki ymmid.</FORM>
    </S>
    <S id="S4">
        <FORM>32 Ka na kak'yttatyn ka na'il-lalingig tyn, pattæ'i-hail-lun tyn ma-sousou ta anna: ka assi pæh-ba-lei matta-rijh sasasat ka ti-maman ki pattæ'i-hail-en-tyn-da.</FORM>
    </S>
    <S id="S5">
        <FORM>33 Timang ta ni-pæh-balei matta-rijh ki pattæ'i-hail-en tyn, ni-pou-tapoejou pou-shut ka ma-tiktik ki sou ta Alid.</FORM>
    </S>
    <S id="S6">
        <FORM>34 Nda ti-mang ta ni-padin-gi-en ki Alid, pa-sousou-en tyn ta sou ki Alid, ka assi phæn ki Alid [tyni-æn] ta J-oep-an toup ou-kakidi en rih-pung.</FORM>
    </S>
    <S id="S7">
        <FORM>35 Mavæ'angö ta Rama ki Alak, ka ni-pǣ'ǣ-ymd-an ta ma-mang pi-'æ tou rima tyn.</FORM>
    </S>
    <S id="S8">
        <FORM>36 Ti-mang ta tna-'msing ki Alak akoume'-ato ki keu 'æhan</FORM>
    </S>
</TEXT>
