<TEXT xml:lang="sira1267" id="sirayabib">
    <S id="S1">
        <FORM>kahttakout-ten nein ki Joden. Nda ni-mattæ'i-kaha mattæ'i-sal mattæ'i-pouk ki sou ta Joden, hei-rou ka mattæ-'i-æmæ'-âl-ato ta ti-mamang ka ti Christus ta ti anna, ka pa-d'arang-eih ta teni tou Pæui-sasal-lan.</FORM>
    </S>
    <S id="S2">
        <FORM>23 Alei kianna ni-k'ma ta tæ'i-alak tyni-æn, Kæuh-kaha-ato ta teni keu'-mha, tmauki-madou-a tyni-æn tmaligh</FORM>
    </S>
    <S id="S3">
        <FORM>24 Annata ni-mako kara-rouha ta neni tmætææm ki vouel k'anna ka ni-mavoutta kalahei, ka k'ma tyni-æn, Phei-to ki Alid ta louloug-han: kava na-'n-niæn ka tama-kavarau ta vouel k'anna.</FORM>
    </S>
    <S id="S4">
        <FORM>25 Kani-mattæ'i-v'lli ta te-ni k'ma, Ma lava ka tama-kava-rau ta teni assi-mau kavan-'an: saäsat ta ka va'na-en-nau, ka na mavoutta koh kalahei, ka kmytt'-ato-koh hnyn.</FORM>
    </S>
    <S id="S5">
        <FORM>36 Ka ni-mattæ'i-la ta neni tyni-æn, Ni-oumamang ta teni ymhou-an? ni-pa-rkyllat-ten tyn mama ki mang ta matta oho?</FORM>
    </S>
    <S id="S6">
        <FORM>27 Ni-mattæ'i-vlli ta teni, Pattæ'i-kahan-ato-mau-kamou masousou, ka assi-kamou ni-mil-lingigh: mang ta kamoei-noumi tnalala millingigh? Mamoei-ka-mou kauwa kuh-rarauwei ka Pahtatæutæu-eih tyn ta ymou-mi-appa?</FORM>
    </S>
</TEXT>
