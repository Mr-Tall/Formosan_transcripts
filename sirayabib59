<TEXT xml:lang="sira1267" id="sirayabib">
    <S id="S1">
        <FORM>ka atta-haha-an ki vangei, ka mah-tæutæuugh ta teni tou Kouva ki t'at'am'd-den ki Alid: ka assi-ni-tmouroung tyni-æn ta ti mamang Alei ka assi-appa ierrou'âto ta ki-di ki tæ'lei tyn.</FORM>
    </S>
    <S id="S2">
        <FORM>21 Annata ni-mattæ'i-la ta ti Jesus ki sou neini-æn, D'marang-ato koh ti jau, ka kmi'ym-ah-ka-mou jau-an, ka mapatei-ah-kamou tou varau-oumi: ka tou-mang ta sah-ka-koua-ei-mau, assi-kamou ma-lpough ierroua.</FORM>
    </S>
    <S id="S3">
        <FORM>22 Annata ni-k'ma ta Joden, Papis-ma-dô ah-kauwa pa-ka-pa-tei tyni-æn? alei ka kou-n tyn, Tou-mang ta sah-kakou'-ei-mau, assi-kamou gma-lpough ierroua.</FORM>
    </S>
    <S id="S4">
        <FORM>23 Ka ni-k'ma ta teni neini-æn, Makka-rarim-kamou ta y-moumi, makka-vavau-koh ti jau: makka-næi-kamou ta ymoumi, ti jau assi-koh makka-næi katta.</FORM>
    </S>
    <S id="S5">
        <FORM>24 Alei ki anna ni-pasousou-en-nau-kamou, ka mapatei-ah-kamou tou varau-oumi. Heirou assi-kamou tna-msing ka ti jau k'atta, mapatei-ah-kamou tou varau-oumi.</FORM>
    </S>
    <S id="S6">
        <FORM>25 Annata ni-k'ma ta neni ty-ni-æn, Ymhou ti-mang-kow? Ni-k'ma ta ti Jesus neini-æn, [Te-ni] ka na pattæ'i-na naunamou-au ymoumi-ǣæn.</FORM>
    </S>
    <S id="S7">
        <FORM>26 Madagh-appa ta ynna-</FORM>
    </S>
</TEXT>
