<TEXT xml:lang="sira1267" id="sirayabib">
    <S id="S1">
        <FORM>44 Tou ǣ'uhki wæ'i ni-ma-moei ta ti Jesus thabul mou-qua tou Galilæa, ka ni-kabalei tyn ta ti Filippus, ka ni-kma tyni-æn, Mæ-æu-uh-ha jau-an-da.</FORM>
    </S>
    <S id="S2">
        <FORM>45 Ka makka Bethsaïda ta ti Filippus, na euma ti Andreas, ti Petrus.</FORM>
    </S>
    <S id="S3">
        <FORM>46 Ni-kmabalei ta ti Filip-pus ti Nathanaël-an, ka kma tyni-æn; Ni-tau-valei-niæn [ta tianna] ka ni-s'oulat-tin ti Mo-ses tou Tatouhko, ki Tama-Mat-tæ'i-Tan-appa [atta] ta ti Jesus k'allak ti Josef, ka makka Naza-reth.</FORM>
    </S>
    <S id="S4">
        <FORM>47 Kani-k'ma ta ti Nathanaël tyni-æn, gma'lpouh kaua yrroua ta mamamang ka mariang makka Nazareth? Ni-k'ma ta ti Filippus tyni-æn,'ou-qu-au, k'yttei.</FORM>
    </S>
    <S id="S5">
        <FORM>48 Ka ni-kmytta ta ti Jesus ti Nathanaël-an ka mou-qua ty-ni-æn, ka ni-mattæ'i-mimia tyni-æn, K'yttei d'lligh ta Israëlyt, ka a'oussi ki si-vana van'-an tyni-æn.</FORM>
    </S>
    <S id="S6">
        <FORM>49 Ni-k'ma ta ti Nathanaël ty-ni-æn, a'i kouanka kmalang kow jau-an? Ni-mattæ'i-vli ta ti Jesus kma tyni-æn, Si-ourou ki ni-ta-tam-en ymhou-an ti Filippus, dou itouqua-appa kow tou n'gara ki lakæuoung-in, ka k'ytt'-tan-au kow.</FORM>
    </S>
</TEXT>
