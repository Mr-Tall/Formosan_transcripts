<TEXT xml:lang="sira1267" id="sirayabib">
    <S id="S1">
        <FORM>11 Ni-mattæ'i-v'lli ta teni kma, Vouel k'anna ka pa-nanang-en Jesus ta ni-si-loutta louttak ki na gnarei hmeik ki matta-au, ka koun-tyn jau-an, 'Ou kou-a tou 'æi-æug-han ki Siloë, madioep ym-hou-an. Ka ni-mou-koua-koh madioep jau-an, kakmytt'-âto koh.</FORM>
    </S>
    <S id="S2">
        <FORM>12 Annata ni-k'ma ta neni ty-ni-æn, tou-mang ta teni kanna? Ni-k'ma [ta teni,] Assi-mau ou-mh-'an-ato.</FORM>
    </S>
    <S id="S3">
        <FORM>13 Ka ni-'æd nein pa-'ou-koua tyni-æn ki Fariseen, tyni-æn k'anna ka ni-mavoutta kala-hey.</FORM>
    </S>
    <S id="S4">
        <FORM>14 Ka na wæ'i-ato ki pæ'i-habab-an, rou ni-si-loutta lout-tak ta ti Jesus ki na ngarey pa-rkyllat ki matta tyn.</FORM>
    </S>
    <S id="S5">
        <FORM>15 Annata ni tmauka-la-appa tmaligh tyni-æn ta Fariseen, ma-ma ki mang ka kytt'an-nato tyn? Ni-k'ma ta teni neini-æn, Ni-heik-kin tyn ta louttak tou mat-ta-au, ka ni-madioep-koh jau-an, kakmytt'-âto-koh.</FORM>
    </S>
    <S id="S6">
        <FORM>16 Annata ni-k'mata rarou-ma ki Fariseen, Assi ni-makka-koua ki Alid ta vouel k'annâ: alei ka assi tyn 'illig-hen ta wæ'i ki Pæ'i-hababan. Ni-kma ta rarou-ma, Pa-lpough mama ki mang ta ta'u ka tama-kavarau pamut ki</FORM>
    </S>
</TEXT>
