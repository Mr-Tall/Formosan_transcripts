<TEXT xml:lang="sira1267" id="sirayabib">
    <S id="S1">
        <FORM>7 Annata ni-mattæ'i-la ta ti Jesus neini-æn, Missing, missing koun-nau-kamou-ra tijau ta nga-tafki ioekko.</FORM>
    </S>
    <S id="S2">
        <FORM>8 Ma-ymmid tana mamang ka ni-si-ourou ierroua jau-an, ta-ma-haouzoung ta neni ki tama-riough-appa, ra assi ni-millin-gigh ta i-oekko neini-æn.</FORM>
    </S>
    <S id="S3">
        <FORM>9 Ti jau ta ngataf: heirou ti-mamang ta ta'u-koua jau-an sa-rarbou, K'ading-aul-ato ta teni pa-kariang: ka sa-rarbou-ah, sa-mamala, ka maki-valei-ah ki ǣæuf-vun.</FORM>
    </S>
    <S id="S4">
        <FORM>10 Assi mou-koua ta tama-haouzoung dijk ka haou-zoung-eih tyn, louhpouh, pidada: Iier-rou-'ato-koh ti jau, aleika akou-me'-ah ta neni ki kæuag-han, ki kahouvar-an-appa.</FORM>
    </S>
    <S id="S5">
        <FORM>11 Tijau ta Tama-Kading ka mariang: Tama-k'ading ka ma-riang pou-ka koua ki kæuag-han tyn pou-bli ki ioekko.</FORM>
    </S>
    <S id="S6">
        <FORM>12 Ra mou-varugh ki dæugh ka assi tama-k'ading, ka assi tæ'i-ioekko, irou kmytta ki ierrou-an ki tama-mahkakan ki ioekko, da-rang-en tyn ta ioekko, ka yl pout-ten tyn-da: ka miäkkub ta tama-mahkakan pa-pa-vavouhak ki ioekko.</FORM>
    </S>
    <S id="S7">
        <FORM>13 Ka ilpout ta mou-va-rugh ki dæugh, alei ka'ou-var'g-</FORM>
    </S>
</TEXT>
