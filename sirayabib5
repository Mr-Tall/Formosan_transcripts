<TEXT xml:lang="sira1267" id="sirayabib">
    <S id="S1">
        <FORM>Naunanou ki 'lbæh ki s'oulat.</FORM>
    </S>
    <S id="S2">
        <FORM>1 TOu naunamou a-koumea ta SOU, ka æ'ïa-qua ki A-lid ta Sou, ka A-lid ta Sou [kanna].</FORM>
    </S>
    <S id="S3">
        <FORM>2 Ta atta æ'ïa-qua ki Alid tou naunamou.</FORM>
    </S>
    <S id="S4">
        <FORM>3 Ni-pei-ymd-en ta ma-mang kianna, ka tou äoussi ki an na, assi ni-pei-ring-ei ta sa-sasat ka mamang, ka ni-pei-ring-ei-ra.</FORM>
    </S>
    <S id="S5">
        <FORM>4 Æ'ïa-qua tou anna ta keuǣg-han, ka keuǣg-han [kan-na] ta ræmæh ki ka'euloung.</FORM>
    </S>
    <S id="S6">
        <FORM>5 Ka mæræmæh ta ræmæh tou karumdum-an, ka assi ni-mi balei ta karumdum-an ki anna.</FORM>
    </S>
    <S id="S7">
        <FORM>6 Ni-akoumea tatau, ka na padadingi ki Alid, ka nanang tyn ta ti Joannes.</FORM>
    </S>
    <S id="S8">
        <FORM>7 Teni k'atta ta ni-iroua tou pattæ'i-hail-en, ka pattæ'i-heil-eich tyn ta ræmæh, alei ka tna-ymd-ah tna-msing aley tyni-æn.</FORM>
    </S>
    <S id="S9">
        <FORM>8 Assi ræmæh ta teni, ra dyk alei ki pattæ'i-hail-eih tyn ki ræ-mæh-da.</FORM>
    </S>
</TEXT>
