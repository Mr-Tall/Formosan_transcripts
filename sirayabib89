<TEXT xml:lang="sira1267" id="sirayabib">
    <S id="S1">
        <FORM>15 Ynna mahttakout Tati-mi-en ki Sion: kytt-ei, ierrarou-roua ta Mei-sasou ka Si-bavau ymhou-an i tou-ava'-tou patak ki louang ka 'yppou ka haäva.</FORM>
    </S>
    <S id="S2">
        <FORM>16 Ra assi 'ou-mhg-an ta at-ta ki Pahtatæutæu-han tyn tou naunamou: irou-ra ni-pou-va-vau-en ki kidi ta ti Jesus, annata ni-hybbalei nein ka ni-soullat-ten ta mææ-koua tyni-æn, ka ni-pam't-appa nein ta atta ty-ni-æn.</FORM>
    </S>
    <S id="S3">
        <FORM>17 Ka makoilalaulau kanna ka na lam tyn ta ni-gmail ki ni-tætææm tyn ti Lazarus pa-'æu-pænæh tou ravak, ka ni-pa-pattimæuæh tyn tyni-æn ki ni-kapatei-an.</FORM>
    </S>
    <S id="S4">
        <FORM>18 Alei ki anna ni-dmoum-madoumma-appa tyni-æn ta ma-koilalaulau, alei ka ni-illing-'hgen nein ka ni-pam't-ten tyn ta ni-pou-kidi-en katta.</FORM>
    </S>
    <S id="S5">
        <FORM>19 Annata ni-mattæ'i ta-væ-tavæh ta Fariseen, Kytta'n-noumi kauwa ka assei-moumi pouthanin? kytt-'ei, smala-dyllough tyni-æn ta ymmid ki næi.</FORM>
    </S>
    <S id="S6">
        <FORM>20 Ka akoume'-âto hynna ta rarouma ki Griekken ka na taou k'anna ka ni-sabavau ki deip-eih nein tou'Ou-vavatoug-han.</FORM>
    </S>
</TEXT>
