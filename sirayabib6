<TEXT xml:lang="sira1267" id="sirayabib">
    <S id="S1">
        <FORM>9 [Teni kanna] ta ræmæh ka d'lligh, ka mæræmæh ym-mud ki ka'eulong ka iroua tou Næi.</FORM>
    </S>
    <S id="S2">
        <FORM>10 A'ïa-qua tou Næi ta te-ni, ka ni-pei-ringei tyn ta Næi: ka assi ni-kmalang tyni-æn ta Næy-ra.</FORM>
    </S>
    <S id="S3">
        <FORM>11 Ni-mou-qua ki â-teni, ka assi ni-a-balei [matta-rarijh] ty-ni-æn ta â-teni.</FORM>
    </S>
    <S id="S4">
        <FORM>12 Papynnapynnà ta ni-a-ba-lei [mattara rijh] tyni-æn, ni-phæn tyn ta ka'ilhg-an keuh-ala-lak ki Alid, neini-æn ka tna-m'sing ki nanang tyn-da.</FORM>
    </S>
    <S id="S5">
        <FORM>13 Ka assi ni-pou-alak-kan na 'æmah, assi na kamoei-in ki vât, assi na kamoei-in ki pæeæh, ra na Alid-ap-pa.</FORM>
    </S>
    <S id="S6">
        <FORM>14 Ka ni-kæuh-bât ta Sou, ka ni-itoukaqua ymyt-æn, ( ka ni-k'ytta-niæn ta keirangh-en tyn, ta kei-rang-an ki kidi mama ki Pei-sat-en ki Rama-râ ) mat'-moei ki kanadap-en, kamam-sing-an appa.</FORM>
    </S>
    <S id="S7">
        <FORM>15 Mattæ'i-hail ta ti Joan-nestyni-æn, ka ni-pakou-lang'h-gen tyn, koumma, Teni ta ti atta ka ni-qua-au, Teni ka si-æ'uh jau-an, ta ni-kæu'h-ourou jau-an, alei ka tou ourou jau-an ako-um-eata teni.</FORM>
    </S>
</TEXT>
