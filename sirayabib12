<TEXT xml:lang="sira1267" id="sirayabib">
    <S id="S1">
        <FORM>50 Ni-mattæ'i-vli ta ti Natha-naël ka kma tyni-æn, Rabbi, ym-hou ta Alak ki Alid, ymhou ta Meisasou ka si-bavau ki Israel.</FORM>
    </S>
    <S id="S2">
        <FORM>51 Ni-mattæ'i-vli ta ti Jesus ni-kma tyni-æn; Alei ka ni-pa-sousou-en-nau ymhouan, Ni-kyt-ta-en-nau kow tou ngara ki lakæu oung-in, tna-msing-ato kow: kmytta-ah-kow ki masaoun irang ki atta.</FORM>
    </S>
    <S id="S3">
        <FORM>52 Ka ni-k'ma-tyni-æn, Mis-sing, missing koun-nau-ka mou-ra, na kidi hnyn kmyt-ah-kamou ki toun-noun ki vullum ka ni-lih touaf-vun ki Tama-Gnau-ap-pa ki Alid ka mou-vavau, ka mou-rarim-appa mou-halap ki Alak ki ka'eu-loung.</FORM>
    </S>
    <S id="S4">
        <FORM>Ka rarouha ki'lb ah ki soulat.</FORM>
    </S>
    <S id="S5">
        <FORM>1 KA tou wæ'ï ka tatouro ni-akoumea ki ouvavât-toug-han ki paka kyttil-len tou Kana ka tou Galilæa: ka anna-un hynna Rarenan ti Jesus.</FORM>
    </S>
    <S id="S6">
        <FORM>2 Ka na pæ-tætætæ-em-ap-pa ta ti Jesus lam-appa ki Pæhtæ-tæutæu-en tyn pa-ou-qua tou vâttouh ki pa-kakyttyl-lan.</FORM>
    </S>
    <S id="S7">
        <FORM>3 Irou ka aulough ta halà ki karæummættæh, ni-k'ma ta Ra-reen'nan ti Jesus tyni-æn; Ä'oussi-ato ta neni ki hala ki karæummæ-tæh.</FORM>
    </S>
</TEXT>
