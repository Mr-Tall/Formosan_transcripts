<TEXT xml:lang="sira1267" id="sirayabib">
     <S id="S1">
          <FORM>28 'Annata ni-mattæ'i-sam-muk ta neni ki sou tyni-æn, k'ma, Ymhou ta Pahtatæutæu-han tyn: ra ymi-æn ta na Pæhtatæutæuugh ti Mofses.</FORM>
     </S>
     <S id="S3">
          <FORM>29 Kavana-ni-æn ka ni-pa-susou-en ki Alid ti Moses-an: ta ti atta assi-miæn kavan'-an tou-mang ka ni-pakka-kouan tyn.</FORM>
     </S>
     <S id="S5">
          <FORM>30 Ni-mattæ'i-v'lli ta vouel kanna k'ma neini-æn, Atta ta 'ou-rynhgau-en, ka assi-moumi kavan-an ka tou-mang ta ni-pak-ka-koua'-n tyn, ietrou appa kan-na ka ni-pa-rkyllat tyn ta matta-au.</FORM>
     </S>
     <S id="S7">
          <FORM>31 Ka kavan'-an-neta ka assi sha-valei ta Alid ki tama-kava-rau: ra ti mamang ta tama-t'amud ki Aid, ahkoua appa ki kamoei-in tyn, teni ta tna-valei-en tyn.</FORM>
     </S>
     <S id="S9">
          <FORM>32 Tou [ymmid ki] ydda-rynnoug-han assi ni-illinhg-en, Ka ni-pa-tkyllat ta ti mamang ki matta ki ni-pei-voutta-an mei-alak.</FORM>
     </S>
     <S id="S11">
          <FORM>33 Heirou assi ni-makka-koua ki Alid tatianna, assi pa-il poug-ah pamut ki mamang.</FORM>
     </S>
     <S id="S13">
          <FORM>34 Ni mattæ'i-vlli ta neni k'ma tyni-æn, Ni-pei-tmouk kow mei-alak tou varau ta ym-hou, ka mæhtæutæuugh-kow y-mian-æn? Ka ni-padarang tane-ni pa-'ou-mala ty ni-æn.</FORM>
     </S>
</TEXT>
