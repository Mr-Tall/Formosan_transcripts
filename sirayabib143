<TEXT xml:lang="sira1267" id="sirayabib">
    <S id="S1">
        <FORM>ra'ou-mhgan nein ka Meirang ta ti atta.</FORM>
    </S>
    <S id="S2">
        <FORM>13 Annata ni-mou-koua ta ti Jesus ka ni-'ara tyn ta paoul ka ni-phæn tyn nei-ni-æn mahkaulaulau ki t'hungh.</FORM>
    </S>
    <S id="S3">
        <FORM>14 Ka ka tatouro-ato k'anna ki ni-pa-k'yt-t'-an ti Jesus tyni-æn ki Pahta-tæutæu-han tyn, si-ǣæugh ki ni-pæ-æh-pit-ten tyni-æn ki ni-kapatei-en tyn.</FORM>
    </S>
    <S id="S4">
        <FORM>15 Irou ka mi-kaha ta neni mi-ran-ga-ranga mavok, ni-k'ma ta ti Jesus ti Si-mon Petrus-an, Simon [alak] ti Jona, ma-saoun kow kauwa mavæ'angö jau-an neini-æn katta? Ni-kma tyni-æn, Ha hei, Meirang, kavanna-en-hou ta ka-væ'ango-en-au ymhou-am Ni-k'ma tyni-æn, [Kading-au rou] pa-kan-au ta patak ki joekko-au.</FORM>
    </S>
    <S id="S5">
        <FORM>16 Ni-mattæ'i-la-tyni-æn tou ka-rarouha, Simon alak ti Jona, mavæ'ango kow kauwa jau-an? Ni-k'ma tyni-æn, Ha-hei, Meirang, kavanna-en hou ta ka-væ'angö-en-au ymhou-an. Ni k'ma ty-ni-æn, K'ading-au rou pa-k'an-au ta-joekko-au.</FORM>
    </S>
    <S id="S6">
        <FORM>17 Ni-k'ma tyni-æn tou katatou-rou, Simon alak ti Jona, mavæ'ango-kow kauwa jau-an? Ka mavoulas ta ti Petrus, ka pa-sousou-en tyn tyni-æn tou kata-tourou; Mavæ'angö kow kauwa jau-an? ka ni-k'ma tyni-æn, Meirang, mou-ätigh' kow mau-mhga ki mamang, kavanna-en-hou ka kavæ'angö-en-au ymhou-an. Ni kma ta ti Jesus tyni-æn, Kading-au rou pakan-au ta joekko-au.</FORM>
    </S>
    <S id="S7">
        <FORM>18 Missing, missing koun-au-kow, doe masaoun-appa kow rauwei, ni-ma-li-mado kow mæit ymhou-an, ka ni-mou-naunang tou mamang ka kamoei-en-hou: Irou-ra kæuh-mamou-âl-ato kow, sik-sik-ei-mhou ta rima-oho, ka-</FORM>
    </S>
</TEXT>
