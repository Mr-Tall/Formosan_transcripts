<TEXT xml:lang="sira1267" id="sirayabib">
    <S id="S1">
        <FORM>30 Teni ta ti atta ka ni-qua-au; si-ǣuh jau-an iroua ta paræh, ka ni-keuh-euro-jau-an, alei ka i-tou-ouro jau-an-da.</FORM>
    </S>
    <S id="S2">
        <FORM>31 Ka assi koh ni-kmalang tyni-æn, râ tou pou-pænæ'-hen paka-vana tyni-æn ki Israel, alei ki anna iroua-to koh mǣuleuü-lugh ki raloum.</FORM>
    </S>
    <S id="S3">
        <FORM>32 Ka ni-matt'æi-hail ta ti Joannes, kma; ni-k'yttâ-'n-nau ta Joep-an ka mou-rarum makka-tounnoun, mama ki padæuh mǣyli itou-halap tyni-æn.</FORM>
    </S>
    <S id="S4">
        <FORM>33 Ka assi-mau kalang-en ta teni, râ teni ka ni-madingi jau-an pæ-'ulough ki raloum, teni ta ni-k'ma jau-an, timang ta kytt'ei-'mhou 'tqua mou-rarim mou-ha-lap tyni-æn ta Joep-an, mæ-yli-appa mahgalap tyniæn , teni k'atta ta meulough ki Joep-an ka D'lligh Matiktik.</FORM>
    </S>
    <S id="S5">
        <FORM>34 Ka ti jau ta ni-kmytta, ka ni-mattæ'i-hail-koh, ka Alak ki Alid ta ti atta-ra.</FORM>
    </S>
    <S id="S6">
        <FORM>35 Tou sasat-appa ki wæ'ï ka tou ǣ'ugh ni-mila mitouhko ta ti Joannes, ki ra rouha-appa ki Pahtatæutæu'-entyn.</FORM>
    </S>
    <S id="S7">
        <FORM>36 Ka rou ararau-en tyn ti Jesus-an ka mau-naunang , ni-k'ma ta teni: K'yttei ta patak ki i-ouko ki Alid.</FORM>
    </S>
</TEXT>
