<TEXT xml:lang="sira1267" id="sirayabib">
    <S id="S1">
        <FORM>37 Ka ni-millingig ta rarou-ha ki Pahta tæutæu-en ki sou tyn, ka ni-mæ'-u-uh ti Jesus-an.</FORM>
    </S>
    <S id="S2">
        <FORM>38 Irou ka mææu-veiryng ta tiJesus ka rou kmytta ki mæ-u-uh tyni-æn, ni-k'ma-neini-æn;</FORM>
    </S>
    <S id="S3">
        <FORM>39 Kamang ta k'i'ym-'nou-mi?neni-ra ni-k'ma tyni æn, Rab-bi (ka rou paha-biri-viri teni ki sou ki Mæhta-tæutæu uh) i-tou-kakouna kow?</FORM>
    </S>
    <S id="S4">
        <FORM>40 Ni-k'ma neini-æn; 'Ou-qu'au,kmytta-ato. Ka ni-'ou-qua ka ni-kytt'an nein i-tou-kouna ta teni,ka ni-mi-sasaun tyni-æn sat ki wæ'i k'anna. Ka tou hivat-ato ki sat kyttiæn ki tæ'lei.</FORM>
    </S>
    <S id="S5">
        <FORM>31 Ti Andreas ka tæ'i-a-para ti Simon Petrus ta saät ki rarouha [ki vouat] ka ni-millingigh ki at-ta ti Joannes-an, ka ni-mæ-u-ugh tyni-æn.</FORM>
    </S>
    <S id="S6">
        <FORM>42 Ti atta tani-kma'-ouro kma-balei ki tæ'i-apara tyn ka d'lligh ka ti Simon, ka ni-k'ma tyni-æn; Ni-tau-valei-nian ta ti Messias, att'-ato dou pahabiri-viri-en ki sou ta [ni-voulou ka] ti Christus.</FORM>
    </S>
    <S id="S7">
        <FORM>43 Kani-d'i lough tyn tyni-æn p'ou-qua ti Jesus-an. Ka tou ararau-en ti Jesus tyni-æn, ni-k'ma; Ti Simon kow, alak ti Jo-na: kapananang-eih-kow Cefas, ka paha-viri-biri-en ki sou ta [vah-tou, ka] ti Petrus.</FORM>
    </S>
</TEXT>
