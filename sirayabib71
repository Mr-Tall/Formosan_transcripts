<TEXT xml:lang="sira1267" id="sirayabib">
    <S id="S1">
        <FORM>35 Ni-millingigh ta ti Jesus ka ni-pa-d'arang nein pa-'ou-ma-la tyni-æn, ierou ka kabalei-en tyn ta teni ni-k'ma tyni-æn, Tna-msing kow kauwa Ki Alak ki A-lid?</FORM>
    </S>
    <S id="S2">
        <FORM>36 Ni-mattæ'i-vlli ta teni k'ma, Ti mang ta teni, Meirang, alei ka tna-msing-au-mau tyni-æn?</FORM>
    </S>
    <S id="S3">
        <FORM>37 Ni-kma ta ti Jesus tyni-æn, Ka ni-k'ytta-en-hou ta teni, ka teni ka magh-tavagh ymhou-an, teni ta ti atta.</FORM>
    </S>
    <S id="S4">
        <FORM>38 Ni-k'ma ta teni, Tna-'msing-koh, Meirang: ka ni-reip ta teni tyni-æn.</FORM>
    </S>
    <S id="S5">
        <FORM>39 Ka ni-k'ma ta ti Jesus, Ierrou'-âto-koh tou næi katta alei ki dungdung-en, ka kmytta-ah ta neni ka assi-appa kmytta, ka ma-voutta-âl-ato ta neni ka kmyt-ta.</FORM>
    </S>
    <S id="S6">
        <FORM>40 Ni-millingigh ki atta ta [rarouma ki] Fariseen, ka ǣ'iæ-koua tyni-æn, ka ni-k'ma ta neni tyni-æn, Mavoutta-appa-kame kauwa ta ymi-æn?</FORM>
    </S>
    <S id="S7">
        <FORM>41 Ni-kma ta ti Jesus neini-æn, Heirou mavoutta-kamou, ynna-kamou ä'ousi ki varau: ra hnyn kmytta-kame koun-nou-mi: alei ki anna mæylli ta varau-oumi.</FORM>
    </S>
</TEXT>
